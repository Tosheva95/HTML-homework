# Progressive web application (PWA)

Прогресивните веб-апликации се проширување на постоечките веб-технологии, односно станици кои изгледаат и се користат како да се апликации. PWA не претставува нов framework или нова технологија. Овие се само збир на најдобри практики кои обезбедуваат веб-апликацијата да работи и да изгледа слично на која било десктоп или мобилна апликација. Искуството што го има корисникот е исто како и да работи на стандардна апликација и едноставно нема начин да утврди дали станува збор за PWA или класична програма.<br>

Апликациите **не бараат посебни инсталатори**, туку можат да бидат објавени како и секоја друга веб-страница. Иако тие работат во кој било прелистувач, некои од напредните карактеристики директно зависат од поддршката на прелистувачот. На пример, ова се функции што ги "претвараат" во самостојни апликации независни од Интернет конекција,инсталација на локални работни површини и слично. Ови функционалности се достапни од април 2018 година **преку Edge, Chrome, Firefox и Safari** но веруваме дека и останатите прелистувачи ќе им се придружат во блиска иднина. 

## Зошто PWA?

Брзината на Интернет конекцијата е **една од ограничувачките фактори** со кои се соочуваат класичните и веб-апликации бидејќи околу 60 проценти од светската популација се уште користи 2G Интернет. Друг ограничувачки фактор е **брзината на вчитување на страницата** и третиот важен фактор е **корисничкото искуство.** 

> **Факт:** Луѓето сеуште претпочитаат да користат класични апликации, но статистичките податоци покажуваат дека веб-апликациите достигнуваат во просек три пати поголем од нив.

**PWA ги решава сите овие проблеми.** Таквите апликации постојано обезбедуваат брза работа, од моментот кога корисникот ги превзема, до секоја интеракција во нив. Тие се однесуваат целосно како класични апликации, што значи дека работат дури и кога нема активна Интернет врска. 

Една од основните карактеристики на PWA е дека овие апликации **работат скоро веднаш, без оглед на мрежниот статус.** Уредот може да има слаба Интернет конекција па дури и воопшто, но тоа нема да влијае на апликацијата PWA. Друга важна карактеристика е брзината. Истражувањата покажуваат дека 53 проценти од корисниците ја напуштаат веб-страницата без да чекаат таа да се појави во целост доколку процесот трае подолго од три секунди. Исто така, корисниците бараат веб-страниците да бидат брзи и оптимизирани, како и брзо да реагираат на секоја команда. PWA го даваат токму тоа - моментално лансирање и брз одговор на секое дејство на корисникот.

Од деловна страна, прогресивните веб-апликации имаат за цел да **промовираат деловни активности**, тие траба да ја зголемат посетеноста на страната и должината на задржување на веб-страницата. Исто така, бидејќи тие можат да се користат на различни платформи, тие се одлична замена за мобилните апликации. Особено што во овие случаи кога се користат на мобилни телефони, тие носат многу подобри перформанси, побрзо време на вчитување, обезбедуваат подобра комуникација со корисникот и носат подобро корисничко искуство.

> <span style="color:red"> **Пример:** Една од најпопуларните страници за е-трговија, AliExpress, која е во сопственост на групацијата Алибаба, ја претвори својата мобилна страница во прогресивна веб-апликација. Ова резултираше со 104 проценти зголемување на стекнувањето нови корисници, двојно повеќе прегледани веб-страници на сесија, како и 74 проценти продолжување на времето поминато на страницата во една сесија! </span>
