
# Document Object Model (DOM)

Модел на документ објектот **(Document Object Model (DOM))** е платформски и јазично независен стандарден објектен модел за презентирање на HTML или XML формати. Со други зборови, претставување на HTML или XML документ во хиерархиска структура на дрво. **DOM** им овозможува на објектно ориентираните апликациско програмски интерфејси да извршат расчленување на HTML или XML преку едно добро дефинирано хиерархиско структурно дрво, како и оперирање со неговата содржина.<br>

**View example:** [Image](https://en.wikipedia.org/wiki/Document_Object_Model#/media/File:DOM-model.svg)

## Нивоа

W3C DOM спецификациите се поделени на **нивоа**, секое ниво се состои од неопходни и произволни модули. За да се тврди дека една апликација подржува одредено ниво, потребно е да бидат имплементирани неопходните модули од соодветното ниво и сите пониски нивоа.

### Ниво 0

Апликацијата подржува DOM, кој постоел пред креирањето на DOM Ниво 1. Тука се вклучени DHTML модел на објект како и Netscape DOM. Нивото 0 не е некоја формална спецификација дефинирана од страна на W3C ами **го означува она што постоело пред да започне процесот на стандардизација.**

### Ниво 1

Навигација низ DOM (HTML и XML) документот (хиерархиска структура на дрво) и манипулација со содржината (што вклучува и додавање на елементи). Специфичните HTML елементи се исто така вклучени.

### Ниво 2

Подржано е XML именувањето, филтрирани погледи и настани.

### Ниво 3

Нивото 3 се состои од **6 различни спецификации:**
1. DOM Level 3 Основа;
2. DOM Level 3 Load и Save;
3. DOM Level 3 XPath;
4. DOM Level 3 Погледи и Форматирање;
5. DOM level 3 Барања; и
6. DOM Level 3 Валидација, која понатаму го проширува DOM.

## Заклучок:

DOM е приказ на својствата на веб-страницата HTML. Со користење на DOM, HTML може да се модифицира (нејзините елементи може да се отсранат, применат или да се додадат нови елементи).Едноставен DOM дава можност за огромно поедноставување на изработката на комплексни веб апликации.